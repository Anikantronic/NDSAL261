Vraag 1:
Jy is deel van 'n sagtewareontwikkelingspan wat werk aan 'n mobiele toepassing vir 'n plaaslike kosafleweringsdiens. 
Klante kan restaurante beoordeel na afloop van 'n bestelling deur 'n ster-gradering van 1 tot 5 te gee. 
Die diens wil hê dat hul bestuurders gereeld 'n verslag ontvang van restaurante in volgorde van hul klantgraderings – van swakste tot beste.
Skryf ’n bubble sort algoritme in Java om ’n lys van Restaurant-objekte te sorteer in stygende volgorde van hul gradering (1 = swakste, 5 = beste).

Vraag 2:
Jy ontwikkel sagteware vir 'n liefdadigheidsorganisasie wat kospakkies versprei aan gesinne gebaseer op die grootte van die gesin. 
Om die verspreiding te optimaliseer, moet die gesinne gesorteer word in dalende volgorde van grootte (grootste gesin eerste).
Jou taak is om merge sort te gebruik om die gesinne in afnemende volgorde te sorteer.
Instruksies:

Implementeer mergeSort() en enige hulpmetodes wat nodig is.
Voeg minstens drie verskillende toetsgevalle by:
-Ongeordende lys
-Gesinne met dieselfde grootte (om stabiliteit te toets)
-Randgevalle soos ’n leë lys of een element

Vraag 3:
Jy ontwikkel 'n toepassing vir 'n boekwinkelketting wat boeke sorteer en toelaat dat gebruikers vir spesifieke titels soek. 
Elke boek het 'n titel en 'n ISBN-nommer. Boeke moet eers alfabeties volgens titel gesorteer word met behulp van selection sort, en dan moet 'n gebruiker in staat wees om 'n spesifieke boek te soek via binary search.

Opdrag:

Skryf 'n metode om 'n lys van Boek-objekte alfabeties te sorteer volgens hul titel met selection sort.
Skryf daarna 'n binary search metode om 'n boek met 'n spesifieke titel te vind.
Sluit toetsgevalle in vir beide funksies.
Laat die gebruiker 'n boek invoer om te soek, en druk dan die ISBN uit indien gevind.
